---
title: 'číst.digital/26: Usnadňujeme budoucím učitelům cestu ke katedře | Ověřte si, že nedlužíte státu'
cover: https://data.cesko.digital/img/9fb07286.jpg
author: lukas.n
date: 2021-9-13-08-02
slug: novinky
lang: cs
description: 'Ahoj Česko.Digital! 👋 I s mizejícími slunečními paprsky máme energii na rozdávání a radujeme se nad dalšími dokončenými projekty. Po dlouhých měsících práce pouštíme do světa nový web Začni učit! a věříme, že zájemcům o učitelství usnadní cestu ke katedře. A jestli si nejste jisti, zda nedlužíte státu, ověřte si to jednoduše na nové verzi webu Nedlužím státu. Na srdci toho máme ale mnohem víc. Užijte si zářijové čtení!'
---

Spouštíme nové verze webů Začni učit! a Nedlužím státu
------------------------------------------------------

### Víte jistě, že nedlužíte státu?

Dlužit státu je totiž jednodušší, než si možná myslíte. Každý může zapomenout zaplatit pokutu za parkování nebo třeba poplatek za popelnice. Web [Nedlužím státu](https://nedluzimstatu.cz/) proto už více než rok umožňuje každému zjistit, jestli státu nic nedluží. A nyní vstupuje do nové fáze. 🎉

Co přesně je teď na webu nového?

- Funkce poloautomatického vyplňování údajů ve formulářích, kterými je možné dluh u státních institucí ověřit. Nově tak stačí vyplnit informace jen jednou, systém si je zapamatuje a použije je ve všech formulářích.

- Všechny citlivé údaje jsou dobře chráněny. Uživatelská data slouží pouze k vygenerování formulářů a nejsou nikde ukládána. Ihned po použití se odstraní a nehrozí tak jejich zneužití.

- Přidali jsme také další potřebné formuláře a návody pro žádost o splátkový kalendář nebo žádost o odpuštění penále.

 Vznikla nová podstránka, která přibližuje příběh a tým Nedlužím státu.

I vy teď můžete zjistit, jestli nedlužíte státu. 💸 Stačí navštívit web [Nedlužím státu](https://nedluzimstatu.cz/) a rovnou si celé prostředí (včetně novinek) vyzkoušet. Uvítáme jakoukoliv zpětnou vazbu -- napsat nám můžete do kanálu [na Slacku](https://cesko-digital.slack.com/archives/CHTQQN5AL) nebo na e-mailovou adresu podnety@nedluzimstatu.cz.

Těšíme se na všechny vaše připomínky a děkujeme celému týmu expertních dobrovolníků z Česko.Digital a týmu [Institutu prevence a řešení předlužení](https://www.institut-predluzeni.cz/)!

NEDLUŽÍM STÁTU MOCKUP

### Začni učit! jako průvodce pro začínající učitele

Skvělá zpráva -- dlouhé měsíce práce přinesly své ovoce a nový [web Začni učit!](https://www.zacniucit.cz/) je na světě!

Co nový web přináší?

- Usnadňuje zájemcům o učitelství cestu za katedru díky přehlednému shrnutí, jak a kde si doplnit kvalifikaci, nebo možnosti vyzkoušet si učení nanečisto. 

- Zároveň nabízí sekci tipů a triků nebo příběhy učitelů z praxe.

- Brzy navíc spustíme interaktivního průvodce, který poradí se získáním potřebné kvalifikace, abyste mohli začít učit. 👨‍🏫

Děkujeme celému týmu expertních dobrovolníků z Česko.Digital a týmu Začni učit! za super práci! Další informace ke spuštění stránek v novém kabátu najdete také [na našem blogu](https://blog.cesko.digital/2021/08/spustili-jsme-web-zacni-ucit).

![](https://lh6.googleusercontent.com/UatFltwVYymzeFYQjgYQ1l8L84foqwjBrgvg9QMdVTRvAeC-5K5t1w8vXpbQFTnMAadRd1l4a_gjQvDDJ9WPlabe6Vgm_yWLRbTgsqfK4mjZ10_XUKxL477CnjlYAQtYJKrwnRQg=s0)

O všech projektech, na kterých v č.d pracujeme, si můžete přečíst na naší [wiki](https://cesko-digital.atlassian.net/l/c/1RriTPgP).

Kde se setkáme v září a říjnu?
------------------------------

* 15\. 9. bude Česko.Digital součástí vzdělávací konference [Budoucnost vzdělávání v digitální době](https://opero.cz/cs/akce/futureedu) -- blok v části Digitální občanství v Opero. Registrace je zdarma a vystoupí tu také Salman Khan nebo Robert Plaga.

* Prague hackathon pro nezávislá média bude organizovat Free Europe/Radio Liberty ve dnech 17.--19. 9. Registrovat se můžete [zde](https://pgsurvey.typeform.com/to/bjVk4n) a pokud vás zajímá právě téma svobody a žurnalistiky, více info najdete přímo na [webu eventu](https://hackathon.rferl.org/prague-hackathon-2021).


* 21.-23. 9. proběhne jedna z největších událostí [WebExpo](https://www.webexpo.net/prague2021), kde je platinovým sponzorem náš hlavní partner Livesport a budou zde i zástupci Česko.Digital.

* 2\. 10. máme naplánovaný [hackday pro React/Kotlin vývojáře](https://cesko-digital.atlassian.net/wiki/spaces/JEH/pages/690062181/Hackday+Jehlomat), kde můžete pomoci posunout náš projekt Jehlomat! Vyplňte [registrační formulář](https://docs.google.com/forms/d/e/1FAIpQLSeQlvMdr4qroanLFvKEq27gqqVkoFsOBCNLEIOoKeQuanCyLQ/viewform) a zapojte se. Rádi vás uvidíme od 9:00 do cca 18:00 v SAP Labs ve 4. patře na ulici Holandská 2/4 v Brně.

* 12\. 10. od 15:00 proběhne další ze série debat, kde s Principal Engineering budeme řešit nejen open source, ale i zkušenosti s řízením a provozem státních IT systémů vycházející z příručky řízení státních IT projektů od Česko.Digital.

* 23.-24. 10. jsme společně s ASWA patronem tracku Tendery v rámci eventu [Chtějme lepší Česko](https://hackathon.atoscz.net/), který pořádá firma Atos v ImpactHubu v Brně.

* 26.-27. 10. proběhne [Prague City Data Congress](https://praguedatacongress.com/), kde se můžeme potkat a diskutovat na téma otevřených dat.

Jsme tu i díky našim partnerům
------------------------------

Děkujeme našim hlavním partnerům, bez kterých by Česko.Digital nebylo -- za dlouhodobou podporu děkujeme firmě Livesport, Nadaci Bakala Foundation, Nadaci PPF a mnoha dalším dárcům a sponzorům, jejichž podpory si velmi vážíme.

Co se klube v našem inkubátoru
------------------------------

V srpnu jsme v inkubátoru přivítali nový projekt Pohyb je řešení, se kterým přišly neziskové organizace [Sport 2.0](https://www.pohybjereseni.cz/) a [Wannado](https://www.wannadosports.com/wannado/). Nová aplikace má podpořit vztah dětí ke sportu díky zapojení a informovanosti rodičů.

Mentorem projektu je [Marek Mencl](https://www.linkedin.com/in/mmencl), po inkubační fázi budeme hledat další kolegy z designu, vývoje, copy a dalších oblastí. Už nyní v týmu uvítáme zkušeného scrum mastera. Podívejte se na [wiki](https://cesko-digital.atlassian.net/wiki/spaces/PJR/overview?atlOrigin=eyJpIjoiNTVhYzM1M2IwNmViNGY5NjlhMDFhNzU1OTFjYjM1NjgiLCJwIjoiYyJ9) nebo do[ projektového kanálu](https://cesko-digital.slack.com/archives/C02B7AAAH7E) a ozvěte se!

Jak si v komunitě žijeme
------------------------

Máme zrevidované a zjednodušené hodnoty - jejich nové znění najdete na [našem webu](http://www.cesko.digital/) nebo [wiki](https://cesko-digital.atlassian.net/l/c/z3H4Pnn2) a těšíme se, jak je budeme společně dál žít.

Propojujeme se s dalšími komunitami. Jste v nějaké, o které bychom měli vědět? Pomozte nám s propojením. Nahlédněte do [tabulky](https://cesko-digital.atlassian.net/l/c/raMUVJrG) a přidejte se jako kontaktní osoba. Moc děkujeme!

Potkali jsme se taky na komunitním setkání v Brně, další akce chystáme -- sledujte [Portál dobrovolníka](https://cesko.digital/portal-dobrovolnika).

Vzděláváme Česko.Digital
------------------------

### č.edu

V rámci srpna proběhly dva webináře. V polovině měsíce jsme se s [Martinou Habovou](https://www.linkedin.com/in/kdo-je-martina-habov%C3%A1/) věnovaly v čistě ženském složení Energy managementu pro ženy a tomu, jak nás ovlivňuje cykličnost i v práci. Předposlední srpnové odpoledne pak patřilo [Sandře Fridrichové](https://www.linkedin.com/in/sandra-fridrichova/) a tématu zpětné vazby a praktickým tipům, jak na ni. Sestříhané záznamy nejen těchto akcí si můžete pustit v naší [videotéce](https://cesko-digital.atlassian.net/l/c/U7xC1m6f).

A pokud byste měli zájem o další skvělý obsah, [odebírejte náš kanál na Youtube](https://www.youtube.com/channel/UCYMZxCNq_IWI8URpcx2sBwg). Najdete tam spoustu další inspirace a zajímavých videí!

### Show&Tell

V srpnu nám naši dobrovolníci již popáté v rámci pravidelného pořadu Show&Tell pověděli o svých rolích a projektech v č.d. Tentokrát vás vysíláním provedli [Marel Mencl](https://www.linkedin.com/in/mmencl) z [Pábení](https://www.pabeni.cz/tym), [Ondřej Sliš](https://www.linkedin.com/in/ond%C5%99ej-sli%C5%A1-b7bb31108/) z projektu [Začni učit!](https://cesko.digital/projekty/zacni-ucit) a [Lucka Zajíčková](https://www.linkedin.com/in/zajickovalucie/), naše People & Community manažerka. Ta vnesla náhled do péče o dobrovolnickou komunitu. Pokud vám vysílání náhodou uniklo, [najdete ho na našem Youtube](https://www.youtube.com/watch?v=KanMK3QaQXw). Budeme se na vás těšit při příštím vysílání, které proběhne klasicky poslední čtvrtek v měsíci, tedy 30\. 9.!

Koho aktuálně hledáme
---------------------

Připojte se k největší dobrovolnické civic-tech organizaci v Evropě a digitalizujte s námi Česko.

Dobrovolnické role: 

- [Scrum Master](https://cesko-digital.atlassian.net/wiki/spaces/PJR/pages/754549277/Otev+en+role#Koho-te%C4%8F-hled%C3%A1me%3F) pro projekt Pohyb je řešení -- kontaktní osoba Anežka Müller (anezka@cesko.digital)

- [Různé role](https://cesko-digital.atlassian.net/wiki/spaces/VWE/pages/545488902/Otev+en+role+v+t+mu?atlOrigin=eyJpIjoiYWYxNzMxOGE3OTY0NDk2Yzk2OGY4YzI0ODhkZmFlOTkiLCJwIjoiYyJ9) do projektu Česko.Digital Edu -- kontaktní osoba Lucie Zajíčková (lucie@cesko.digital)

- [Střihač videí](https://cesko-digital.slack.com/archives/CUXRHTY58/p1630049080013100) pro Učíme online -- kontaktní osoba Lukáš Návesník (lukas.navesnik@cesko.digital)

- [Backend vývojář (Python)](https://docs.google.com/document/d/1WufispIL5XGRCHc8GMdpoOcTDO8PTEda6TQKGFqC48k/edit?usp=sharing) pro Inovace zpravodajského storytellingu -- kontaktní osoba Jiří Zikeš (jiri@xomlo.io)

- [Obsahový koordinátor/copywriter](https://cesko-digital.slack.com/archives/C01168N8XP1/p1630558367030700) pro projekt Střecha duševního zdraví -- kontaktní osoba Kateřina Kocianová (katerina@cesko.digital)

- [Marketingový koordinátor](https://cesko-digital.slack.com/archives/C01168N8XP1/p1630344449021900) pro projekt Střecha duševního zdraví -- kontaktní osoba Kateřina Kocianová (katerina@cesko.digital)

- [Frontend Developer](https://cesko-digital.slack.com/archives/C01168N8XP1/p1630654949033200) pro projekt Střecha duševního zdraví -- kontaktní osoba Kateřina Kocianová (katerina@cesko.digital)

- [Grafik/ilustrátor](https://cesko-digital.slack.com/archives/C01168N8XP1/p1630655210037900) pro projekt Střecha duševního zdraví -- kontaktní osoba Kateřina Kocianová (katerina@cesko.digital)

Žádná z pozic vás nezaujala? Prohlédněte si všechny [poptávané role](https://cesko-digital.atlassian.net/l/c/VCYAW1U1).

Pokud hledáte jednorázové spolupráce, mohl by vás zajímat kanál [#market-place](https://cesko-digital.slack.com/archives/CLVAH28P3), kde neziskovky shánějí dobrovolníky do rozjetých projektů. Svou první zkušenost v neziskovce tak můžete nabrat i mimo Česko.Digital.

Jak se vám líbí náš newsletter? Budeme rádi, když nám [necháte zpětnou vazbu](https://airtable.com/shre7lawrjOxNtCpL), která nám ho pomůže vylepšit. Nebo se rovnou podívejte [do naší Trello nástěnky](https://trello.com/b/RmTwoiMq/cd-newsletter), s čím byste nám mohli pomoci a ozvěte se v kanálu [#ceskodigital-obsah](https://cesko-digital.slack.com/archives/C01FQBDMDGQ). Můžeme se do toho pustit společně. 🤗

Digitálu zdar!

Za obsahový tým Česko.Digital

Koordinace: Tereza Lattová, Terka Teryii Palaščáková

Texty: Gabriela Konvalinková, Kateřina Peřinová, Petr Hrudka, Tomáš Jelen

Korektura: Zuzana Šrůmová

Grafika: Lukáš Návesník